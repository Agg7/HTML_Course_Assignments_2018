# HTML_Course_Assignments_2018

Σε αυτό το αποθετήριο θα αναρτώνται οι εκφωνήσεις των ασκήσεων για το εργαστηριακό μέρος του μαθήματος **"Εισαγωγή στην Τεχνολογία των Eπικοινωνιών - Διαδίκτυο"  (2017-2018)**. Οι αναρτήσεις των ασκήσεών σας θα πραγματοποιούνται στο *προσωπικό αποθετήριο* που δημιουργήθηκε με την ενεργοποίηση του συνδέσμου στο eClass *Repository κατάθεσης ασκήσεων HTML/PHP URL*. Παρατηρήσεις:

1. Διατηρήστε τον χώρο που αποθηκεύετε τα αρχεία σας οργανωμένο και καθαρό - προσωρινά ή άλλα αρχεία που έχετε χρησιμοποιήσει και δε σχετίζονται με τις ασκήσεις καλό θα είναι να αφαιρούνται.
2. Kάθε άσκηση πρέπει να είναι **αυτόνομη** και να αποθηκεύεται σε **ξεχωριστό φάκελο** όπου θα περιέχονται όλα τα βοηθητικά  αρχεία που απαιτούνται (css/javascript/εικόνες...) για τη σωστή εμφάνιση της. 
3. Προτείνεται σε κάθε άσκηση να υπάρχει ένα σύντομο περιγραφικό αρχείο **readme.md** το οποίο να περιέχει σύντομες πληροφορίες για την άσκηση, το όνομα και τον ΑΜ σας.
4. Στην περίπτωση που η άσκηση ζητά τις παρατηρήσεις σας, τότε μπορείτε να εισάγετε τις απαντήσεις σας:
    -  Μέσα στο κεντρικό αρχείο .html με μορφή σχολίων
    -  Μέσα σε αρχείο readme.md (όπως προτείνεται παραπάνω - στον κατάλογο της άσκησης)
    -  Σε ξεχωριστό αρχείο .doc το οποίο θα περιλαμβάνει τα στοιχεία σας (όνοματεπώνυμο, ΑΜ) και θα βρίσκεται στον κατάλογο της άσκησης
5. Προτιμήστε η ονοματολόγια των αρχείων να ακολουθεί την ίδια πολιτική - προτεινόμενη γλώσσα τα αγγλικά και να περιέχει το όνομά σας π.χ. *askisi1_nlazaridis.html* ή *headings_nlazaridis.html*.

## Εργαλεία

### Markdown
Για τη δημιουργία των αρχείων readme.md αξίζει να διαβάσετε τις οδηγίες που υπάρχουν στη διεύθυνση https://guides.github.com/features/mastering-markdown/.

Πέρα από τη δημιουργία αρχείων .md, το markdown notation μπορεί να χρησιμοποιηθεί στο σχόλια/παρατηρήσεις που αφορούν pull requests, commits κτλ, βελτιώνοντας την αναγνωσιμότητα του περιεχομένου.

### Επεξεργαστές κειμένου
Για την εκπόνηση των εργασιών μπορείτε να χρησιμοποιήσετε το notepad που υπάρχει εγκατεστημένο στα Windows ή το TextEdit στα MacOS.
Εναλλακτικά, σας προτείνουμε να δοκιμάσετε κάποιον απο τους σύγχρονους επεξεργαστές κειμένου όπως:

- Notepad++ (https://notepad-plus-plus.org/)
- Atom (https://atom.io/)
- Visual Studio Code (https://code.visualstudio.com/)
- Brackets (http://brackets.io/)
- SublimeText (https://www.sublimetext.com/)

### Git Tools
Την εξοικείωση με τεχνολογίες VCS, και συγκεκριμένα Git, μπορούμε να αποκτήσουμε δουλεύοντας αυτόνομα  και χωρίς σύνδεση στο διαδίκτυο. Το μόνο που χρειαζόμαστε είναι τα εργαλεία Git τα οποία είναι διαθέσιμα από τη διεύθυνση https://git-scm.com/. 

Για κάθε έναν από τους παραπάνω επεξεργαστές κειμένου, υπάρχουν πρόσθετα προγράμματα (plugins) με τα οποία μπορούμε να διαχειριζόμαστε τις αλλαγές στο αποθετήριο των ασκήσεων σας.

Εναλλακτικά υπάρχουν προγράμματα τα οποία προσφέρουν επιπλέον δυνατότητες επεξεργασίας/διαχείρισης των αποθετηρίων Git. Προτείνονται τα:

1. GitHub Desktop (https://desktop.github.com/) - Δωρεάν - απαιτείται λογαριασμός στην υπηρεσία GitHub
2. Source Tree (https://www.sourcetreeapp.com/) - Δωρεάν - απαιτείται λογαριασμός στην υπηρεσία BitBucket 


